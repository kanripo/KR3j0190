# -*- mode: mandoku-view; -*-
#+TITLE: 少室山房筆叢正集
#+DATE: 2015-08-24 23:27:16.165215
#+PROPERTY: ID KR3j0190
#+PROPERTY: BASEEDITION WYG    
#+PROPERTY: JUAN 卷二十七
<pb:KR3j0190_WYG_027-1a>¶
欽定四庫全書¶
　少室山房筆叢卷二十七¶
　　　　　　　　　　　　明　胡應麟　撰¶
　　玉壺遐覽二¶
宛委餘編所錄古帝王賢哲没為明神及生有所自者¶
　暇讀二典洎雜史小説家言復得若干條輒以弇州¶
　遺意補錄於左謬悠荒忽之譚誠達者所不道而弔¶
　詭之士不可不知也¶
<pb:KR3j0190_WYG_027-1b>¶
盤古氏元始天尊應世也以一萬八千年為一甲子(見/真)¶
　(元/賦)一云老君中三皇時化身號盤古先生(真仙/通鑑)¶
祝融氏為火帝君南岳(路/史)五龍氏乗雲登仙(見荒史/及水經)¶
太昊伏羲氏應聲大士化身也(見藏經/及巵言)一云寶厯菩薩¶
　下生世間是曰伏羲(造天/地經)¶
女媧氏吉祥菩薩下生也(造天/地經)伏羲女弟曰女媧一曰¶
　女希(路/史)補天斷鰲(淮/南)顯迹唐世(酉陽/雜俎)¶
炎帝神農氏為北太帝君主天下鬼神(酉陽/雜俎)¶
<pb:KR3j0190_WYG_027-2a>¶
黄帝有熊氏得道上昇為太乙君(仙/鑑)其神為軒轅之宿¶
　(荒/史)子𤣥囂為北方水神次子昌意得道居弱水又禺¶
　彊亦居北方為水神黄帝裔也(山海/經)¶
帝堯陶唐氏長女娥皇為湘君次女英為湘夫人(楚/詞)¶
帝舜有虞氏得道居九疑山(太平廣記載帝舜以道徳/三經及註景靈經授女真)¶
　(王妙想於/九疑之山)¶
大禹先得道壽三百六十嵗為九疑飛仙堯時治水後¶
　復為神曰神禹禹子夏后啓為東明公珥蛇乗龍上¶
<pb:KR3j0190_WYG_027-2b>¶
　三嬪於天(見山海經/及仙鑑)¶
商高宗相傅説為列星¶
周文王為西明公周文公為北帝師周召公為南明公¶
　季札為北明公(酉陽雜俎及/真誥等書)¶
孔子為水精子繼周為素王(緯/書)一曰元宫上仙(酉陽/雜俎)一¶
　曰太極上真公治九疑山一曰廣桑山真君(太平/廣記)一¶
　曰儒童菩薩下生世間(造天/地經)一曰浄光童子化身顔¶
　子為月明儒童(俱清浄/法行經)一曰明晨侍郎後為三天¶
<pb:KR3j0190_WYG_027-3a>¶
　司直(已見巵言後夏馥亦/為明晨侍郎見仙鑑)一曰與卜商皆修文郎(見/太)¶
　(平廣記後樂子長/亦為此官見仙鑑)仲由在唐為韓滉(太平/廣記)施存在漢¶
　為壺公(施存亦仲尼門人事見真誥及巵言然/術覽兩引壺公姓謝名元未知孰是)¶
釋迦為三十三天仙延賔宫主(酉陽/雜俎)又為忍辱仙人一¶
　曰老君乗日精入浄妙夫人孕為釋迦(見化/胡經)一曰闗¶
　喜乗白象入摩耶夫人胎為釋迦(道/經)¶
道家稱老子化身名號尤衆參㑹衆説而備錄於後老¶
　子初三皇時化身號萬法天師中三皇時化身號盤¶
<pb:KR3j0190_WYG_027-3b>¶
　古先生亦曰有古大先生後天皇伏羲時化身號鬱¶
　華子地皇神農時化身號大成子人皇軒轅帝時化¶
　身號廣成子少皥時化身號隨應子顓頊時號赤精¶
　子帝嚳時號錄圖子帝堯時號務成子帝舜時號尹¶
　壽子夏禹時號真行子商湯時號錫則子文王時號¶
　燮邑子武王時號育成子成王時號經成子周王時¶
　號郭叔子漢時為河上公右見真仙通鑑及道經一¶
　云老子上三皇時為𤣥中法師下三皇時為金闕帝¶
<pb:KR3j0190_WYG_027-4a>¶
　君伏羲時為鬱華子神農時為九靈老子祝融時為¶
　廣壽子黄帝時為廣成子顓頊時為赤精子帝嚳時¶
　為錄圖子堯時為務成子舜時為尹壽子夏禹時為¶
　真行子殷湯時為錫則子文王時為文邑先生一云¶
　守藏史或云在越為范蠡在齊為鴟夷子在呉為陶¶
　朱公右雜見太平廣記抱朴子等與前説稍不同又¶
　造天地經云摩訶迦葉往為老子清浄法行經亦云¶
老子名耳字伯陽一名雅字伯宗一名志字伯光一名¶
<pb:KR3j0190_WYG_027-4b>¶
　石字孟公一名重字子文一名定字元陽一名元字¶
　伯始一名顯字元生一名徳字伯丈(𤣥妙篇云初/生時名𤣥錄)周¶
　武王時為守藏史遷柱下史至第五帝昭王二十三¶
　年過函谷闗度闗令尹喜後二十五年降於蜀青羊¶
　肆㑹尹喜同度流沙胡域至穆王時復還中夏第十¶
　四帝平王時復出闗開化蘇鄰諸國復還中夏二十¶
　七帝敬王十七年戊戌孔子問道於老君迺有猶龍¶
　之歎第三十五帝烈王二年丁未過秦秦獻公問以¶
<pb:KR3j0190_WYG_027-5a>¶
　厯數遂出散闗至顯王八年庚申東還至第三十八¶
　帝赧王九年乙夘復出散闗飛昇崑崙據此則過函¶
　闗與出散闗自是二事考尹喜傳悉同葢過函闗乃¶
　傳道尹喜出散闗乃化服胡王過函闗者僅一而出¶
　散闗者三然過函闗見史記其説要為有徴出散闗¶
　事漢前羣籍無載者必後世道流増益之以求勝釋¶
　門耳世多混二事為一詩家尤易混淆故詳錄之以¶
　備參考老君母𤣥妙玉女亦尹氏化胡經稱老子投¶
<pb:KR3j0190_WYG_027-5b>¶
　浄妙夫人體為釋迦則𤣥妙浄妙皆老子母也¶
巵言所錄鬼神仙逸名姓未盡者補列下方浮屠氏可¶
　考者别見¶
天翁姓張名堅一姓劉後為太山太守(雜/俎)太乙君名臘¶
　天秩萬二千石河伯姓吕名夷一曰冰夷一曰馮遲¶
　一曰馮修一曰無夷竈神名壤子(俱見諾臯記已/入巵言者不錄)¶
匡君名續字君平一字子孝又字公季(又有匡俗字/子希非匡君)¶
大茅君名盈字叔申中茅君名固字季偉(與後漢茅/容字同)¶
<pb:KR3j0190_WYG_027-6a>¶
小茅君名衷字思和衷一作震茅君祖名濛字初成武¶
　夷君姓王名子騫一説云魏王名子騫未詳孰是又¶
　曰彭祖氏二子長曰武次曰夷合為武夷君一曰道¶
　君第七弟子名屬仁治武夷山名控鶴仙人(竝見/仙鑑)¶
尹喜字公文蕭史行第三孝弟明王名𢎞康字伯中洪¶
　崖先生即黄帝臣伶倫涓子名蜀梁一作濁梁方回¶
　一作雷鬼谷子姓王名詡一名利一號𤣥微子東方¶
　朔一姓金吳剛字質一作罡(竝見/名疑)赤將子輿姓蔣曰¶
<pb:KR3j0190_WYG_027-6b>¶
　蔣先生紫陽真人姓周名義山婉盆子姓施名存(即/壺)¶
　(公見/真誥)羨門子一曰衍門司馬季主男名法育女名濟¶
　華竝仙淳于叔通一名斟字叔顯玉子姓章名震于¶
　吉一名室梓童神姓張名亞子灌口二郎姓李(見朱/子語)¶
　(類/末)白鹿先生姓李名元洪崖子姓張名藴字藏真蜀¶
　才姓范名長生李少君字雲翼戴孟本姓燕名濟字¶
　仲微改姓名字成子帛舉字子高唐公昉一名房李¶
　八百名脫(日行八百里又問其年曰八百嵗故名/八百仙鑑云不知其名此見廣記仙類)¶
<pb:KR3j0190_WYG_027-7a>¶
何紫霄字仙良一云姓鄧清平吉姓衛名平許劌字道¶
　翔小名玉斧李含光本姓𢎞蘭公名期許真君僕許¶
　大改姓午復改姓干終南處士姓王名守一鍾離權¶
　改名覺字寂道一字雲房號和谷子一曰號雲房吕¶
　洞賔本名紹先洞賔弟子盧生名英(名/疑)藥王姓韋名¶
　古麒麟客姓王名瓊韓湘字清夫一字伯渚(作北/渚非)¶
李珏後改名寛張志和本名龜齡侯道華上昇太上賜¶
　姓李名内芝混成子姓劉名𤣥和殷七七名文祥又¶
<pb:KR3j0190_WYG_027-7b>¶
　名道全(名疑/作荃)羅公逺一名思逺黙希子姓徐名靈府¶
　廣成先生姓劉名元靖東瀛子姓杜名光庭(亦號/廣成)¶
神和子姓屈突名無為字無不為薩真人名守堅海蟾¶
　子姓劉名操字宗成徐神翁名守信重陽子姓王名¶
　哲本名中孚海璚子姓白名玉蟾羅赤脚名宴¶
女仙姓名巵言所未錄者及小有異同者¶
西王母姓楊一曰緱氏一曰侯氏一曰焉氏名回一曰¶
　婉妗第三女曰碧霞元君本居西嶽今為泰山神聖¶
<pb:KR3j0190_WYG_027-8a>¶
　母第四女名林字容真號南極夫人又紫𤣥夫人王¶
　母第十三女名媚蘭號雲林夫人第二十女名玉清¶
　號紫微夫人一云名青娥字愈意第二十三女名瑤¶
　一云名瑤姬號雲華夫人(太平廣記有傳云居巫/山今詩家所謂神女也)¶
王母小女名琬字羅敷號太真夫人亦曰東嶽夫人上¶
　元夫人名阿環(見太平廣記漢武内傳答王母書/中名疑謂侍女名阿環恐有訛誤)¶
靈照夫人李氏老君之姑中侯夫人王氏子喬之妹嫦¶
　娥字純狐一曰鬱儀竈神蘇吉利妻王氏名博頰一¶
<pb:KR3j0190_WYG_027-8b>¶
　曰竈君夫人姓王字卿忌女六人皆名祭河伯夫人¶
　亦曰姓馮名夷織女星侍兒姓梁名玉清太白上公¶
　妻名女媊陽翟夫人姓塗山即啟母也少室山少姨¶
　即塗山妹姓同太𤣥仙女姓西靈名子都(見司馬/季主傳)¶
𤣥妙玉女姓尹氏老君母也一曰無上元君九華安妃¶
　上真元君女也名鬱賔字靈蕭南嶽夫人姓魏名華¶
　存字賢安號紫虛元君旴母姓許氏旴烈之母也¶
左華九成夫人姓范名定英右嬪元姬姓趙名約羅北¶
<pb:KR3j0190_WYG_027-9a>¶
　寒玉女姓宋名聮娟東華玉女姓燕名景珠林云玉¶
　女姓賈名屈庭飛𤣥玉女姓鮮名子華毛女名玉姜¶
　一云魚氏姊妹二人一名道超一名道逺秦時隠武¶
　夷山(巵言止引前説葢列女傳所載隱華陰山者/後説出仙鑑以所隱地生毛竹故名為毛女)¶
女几姓陳氏麻姑姓王氏即方平之妹(見仙鑑與神仙/傳王方平降蔡)¶
　(經家所述小異又宋寧宗勑封麻姑虚/寂沖應真人是女仙亦有真人之號也)東華玉妃姓¶
　淳名文期(見仙鑑女真張微子/傳即青童帝君妹也)劉仙姑名懿靖𤣥天¶
　二女一名旋波一名捉淡捉淡一名瑤光洛神宓妃¶
<pb:KR3j0190_WYG_027-9b>¶
　也一曰伏羲女太𤣥女姓顓頊名和智瓊神女姓成公¶
　蕚綠華姓楊(一曰羅/氏名郁)明香元君李氏名真多(即八/百妺)樊¶
　夫人劉綱之妻名雲翹妹為裴航妻名雲英東陵聖¶
　母姓杜(廣記仙鑑等/俱作適杜氏)諶母許真君師名嬰(一云/孾)¶
花姑姓王名靈微何仙姑姓趙名何一名和(名/疑)武真人¶
　名元照(見夷/堅志)清真左夫人姓郭名雲葢右夫人姓楊¶
　名玉華許穆夫人陶成女名科斗馬鈺妻孫氏名不¶
　二彭耜妻潘氏名蕋珠右雜見廣記御覽真誥仙鑑¶
<pb:KR3j0190_WYG_027-10a>¶
　等國朝曇陽子王氏名燾真(外謝自然等名姓顯然/者及名姓不及攷者俱)¶
　(不/錄)¶
仙道姓名有特異者類此條¶
乞食公者五岳真人馮延壽也見列仙傳宋來子下湖¶
　浮先生姓施名存一號婉盆子即壺公也見真誥東¶
　方朔本姓張氏父名夷字少平一曰姓金氏(見名/疑)¶
朔母田氏生朔三日母亡鄰母拾得之時東方始明故¶
　姓名曰東方朔(太平/廣記)¶
<pb:KR3j0190_WYG_027-10b>¶
侯道華將飛昇老君遣真人韓衆下迎賜姓李名内芝¶
　審爾則仙家亦賜姓若帝王之為者竒事也¶
王梵志不知名字王徳和者見林禽樹有癭大如斗破¶
　之中得小兒養至七嵗能言自名曰林木梵天姓王¶
　氏後改名見廣記(又羅公逺被殺後易姓名為/維厶還本舊名姓而去首也)¶
宋世有木先生名廣莫宣和帝以其道得林靈素之半¶
　故易姓曰木本姓雍(仙/鑑)¶
白玉蟾本姓葛除去草頭以謝天地父母除去勾曲以¶
<pb:KR3j0190_WYG_027-11a>¶
　謝兄弟妻子以中曰字加撇為姓(江湖/紀聞)¶
王害風王重陽蹤跡詭異若病風者人以名之(本/傳)¶
吕純陽幻名(昌虚中囘道人吕元圭守谷客/無心昌老無上宫主回客人)¶
漢武外傳女仙名有石公子范成君¶
仙鑑有稱號詭異而率莫知其姓名者或得姓不得名¶
　者他非此類者不錄¶
倒景君　無常先生(竝漢/武傳)無為子(仙鑑黄/帝傳中)偃松子(名/疑)了¶
　然子(名/疑)赤須子(秦穆公/主魚吏)祝雞翁　山圖　溪父　修¶
<pb:KR3j0190_WYG_027-11b>¶
　羊公　騎龍鳴　稷丘君　服閭子　龍威丈人¶
　犢子(以上竝/列仙傳)飛黄子(仙/鑑)谷希子　毓陽子(見姜伯/真傳)白¶
　羊公　長上公　長桑公子　上黄先生(以上竝/列仙傳)慧¶
　車子(淳于/斟傳)負局先生(仙/鑑)几八兄(廣/記)騾鞭客(見𤣥/怪錄)無英¶
　君(周義/山傳)掩耳道士(常掩耳/走故名)上帝戲臣(長五尺濶/三尺雜俎)婆娑¶
　寐(唐太宗時人/見胡氏管見)偃月子(仙/鑑)陰隱客(太平/廣記)落魄仙　栁¶
　條青(仙/鑑)吉留馨　感庭秋(二人俱無姓名一唱吉/留馨一唱感庭秋故名)劉¶
　無名　劉平阿(仙/鑑)趙聖人　彭釘筋(三人俱見廣/記言亊中也)天¶
<pb:KR3j0190_WYG_027-12a>¶
　自在(無姓名常談/天也見廣記)三朶花(頭常戴花三朶/見蘇子瞻詩註)灰袋　費¶
　雞師　葫蘆生(竝見/雜俎)僕僕先生(自言姓僕名僕因目/為僕僕先生見廣記)¶
　摸先生(無姓名人有疾以手/摸之輒愈號摸先生)陳花子(常賣花於市竝/見真仙通鑑)¶
　何蓑衣　獃道僧(二人俱見桯史一人衣蓑衣一/似僧又似道而獃故各以為號)混¶
　沌道士(仙/鑑)趙麻衣　趙縮手(行則縮兩手於/胷前見仙鑑)國朝有¶
　鐵冠道人　周顛仙(郎瑛云鐵冠姓張名/景和并識此俟考)¶
仙傳所載有名流人所共悉而不名其得仙者漫爾筆¶
　之其荒誕不必深論其昭灼口耳若東方曼倩李長¶
<pb:KR3j0190_WYG_027-12b>¶
　源輩亦不錄其有沒而為神者類别則中¶
王倪得道長生至堯舜時務光自沈復見商武丁世太¶
　公望棺中止玉鈐六篇范蠡易號陶朱後復之蘭陵¶
　賣藥得仙於北邙山墨翟遇仙長生漢武世尚存介¶
　子推逃晉後賣扇東海邊楚狂接輿在蜀峨睂山東¶
　園公唐時尚存命洪崖合神丹用里先生得道為華¶
　子期師司馬季主并男女皆得道居委羽山漢武帝¶
　得道尸解以棺中箱杖鬻市人韓崇入大霍山尸解¶
<pb:KR3j0190_WYG_027-13a>¶
　馮良奕世居鹿跡洞中郎宗服胡麻得道居華山張¶
　魯辭侯爵白日乗龍昇天夏馥從赤須先生得道龍¶
　伯高從刁道林受道得仙(仙鑑龍/述是也)姚俊為北海司命¶
　劉翊為右理司監劉寛遇青谷先生授杖解法得仙¶
　欒巴自殺乗風入林慮山中李少君誅後人見之東¶
　海上(自漢武而下其人竝/見漢書而不云得仙)樊英滅蜀中火災(後漢書/載此然)¶
　(同時郭憲欒巴/亦然恐有訛者)郗鑒得道居名山唐時尚存(有段碧/者見之)¶
　(見太平/廣記中)姚泓失國入山得道遍體生長毛(亦見廣/記仙鑑)¶
<pb:KR3j0190_WYG_027-13b>¶
蕭子雲師杜元老授職為元洲長史八十二口洞仙徐¶
　之才以陰功得道(見女徐/仙姑傳)李衛公大厯尚存(廣記/仙類)¶
馬周為素靈宫仙官謫降李紳姓名預載仙籙中(同/上)¶
顔真卿歸葬惟空棺賈耽以神解稱異人吳道元躍入¶
　畫中盧鈞吞金丹得道王叡卒後人見之成都陳陶¶
　夫婦竝得仙姚平仲騎青騾入終南蘇養直遇羅浮¶
　黄真人羽化(以上雜見御覽廣記仙鑑酉陽夷堅/等書外盧把李林甫等削不載)¶
女仙則鉤弋夫人改塟棺中惟絲履一雙(見廣記與/史傳互異)¶
<pb:KR3j0190_WYG_027-14a>¶
王衍女進賢為愍懷太子妃并婢六出遭掠赴水遇韓¶
　西華救度竝得仙韓太華乃韓安國妹李廣利妻竇¶
　武妹瓊英黄瓊女景華竝得道居易遷宫(以上竝/見真誥)¶
唐𤣥宗三女玉真大公主次公主幼真三公主竝從胡¶
　天師慧超得仙(見仙鑑胡慧超傳玉真長公主/即張果傳欲降為果妻者也)¶
右皆正史不載而雜見傳記者他如魏太武為太平真¶
　君(見寇謙/之傳中)唐𤣥宗為太陽朱宫仙人楊貴妃為太上¶
　侍女(見楊通/幽傳中)唐憲宗為海島仙人(見伊祁/𤣥覽傳)宋徽宗為¶
<pb:KR3j0190_WYG_027-14b>¶
　東華帝君徽宗后為紫虚真君(見林靈/素傳中)此類皆方士¶
　幻惑之説視諸埜史傳聞又不侔故略之¶
道經所載𤣥天五城之上僊聖階秩高下森如信若所¶
　言其莅事舉職勞不啻於人間王元澤所謂千嵗何¶
　益白石先生寧為地仙不樂飛昇有以也顧其説不¶
　可具聞其名號時時散見諸傳記中暇讀大洞諸經¶
　外旁及稚川貞白及唐宋小説家言得名號可紀者¶
　數十百餘彚為一帙世有好譚天者將挈以贈焉¶
<pb:KR3j0190_WYG_027-15a>¶
太極真人(赤松子見三洞珠囊又杜沖又淮南王又/西梁子文見周義山傳徐來勤見葛𤣥傳)¶
無上真人(尹喜見太平廣/記諸仙傳下同)　太和真人(尹軌及由世/逺又王君)¶
清虛真人(王褒又小有/真人亦褒)　　大羅真人(葛𤣥為太/羅前身)¶
桐栢真人(王子喬又/李奉仙)　　　青葢真人(高世/韓)¶
少室真人(劉干/壽)　　　　　太元真人(茅盈/)¶
太清真人(彭清/宋倫)　　　　　太微真人(尹澄/)¶
秦隴真人(周亮以下/並仙鑑)　　　靖明真人(匡續/)¶
西城真人(王方/平)　　　　　司命真人(路大/安)¶
<pb:KR3j0190_WYG_027-15b>¶
句曲真人(茅固/)　　　　　𤣥洲真人(姚坦/)¶
中岳真人(高丘子王仲甫/王𤣥甫蘇林)　西岳真人(馮長/)¶
小有真人(王瓊見𤣥怪/錄麒麟客傳)　　紫府真人(韓琦見宛/委餘編)¶
太梁真人(魏顯/仁)　　　　　(闕/)冢真人(王道/寧)¶
岷山真人(陰友/宗)　　　　　陸渾真人(郭幼/度)¶
崇山真人(范伯/華)　　　　　鬱絶真人(裴𤣥仁以上並/見真仙通鑑)¶
清逸真人(李白見宛/委餘編)　　　華陽真人(王𤣥甫/見仙鑑)¶
太虚真人(赤松子見/魏夫人傳)　　　九疑真人(韓偉逺見御覽/引三洞珠囊)¶
<pb:KR3j0190_WYG_027-16a>¶
清寧真人(裴𤣥仁見/三洞珠囊)　　　紫陽真人(周義山/張伯端)¶
𤣥一真人(范伯慈以下/竝見仙鑑)　　九皇真人(張伯/端)¶
黄庭真人(王探/)　　　　　東極真人(王太/虛)¶
南岳真人(陳子/微)　　　　　潜山真人(鮑靚/兼領)¶
上清真人(司馬承禎見謝自然傳又李少君趙覽/伯元張仲逸竝見仙鑑又許諡見御)¶
五嶽真人(馮延壽見列/仙宋來子傳)　　清城真人(洪崖先生見/仙鑑本傳)¶
南極大明公(匡續/)　　　　太極右仙公(葛𤣥/)¶
太極左仙公(谷希/子)　　　　上清仙公(許劌又涓子為/北海公見御覽)¶
<pb:KR3j0190_WYG_027-16b>¶
蓬萊右仙公(貿保/安)　　　　九𤣥左仙公(封瑋/)¶
玉真上公(崔子/文)　　　　　紫陽左仙公(石路成見/王母傳)¶
九疑山侯(張上/貴)　　　　　岱宗神侯(鮑元節又陶侃/為西河侯巵言)¶
太極仙侯(張奉見/御覽)　　　　水府仙官(郭璞/)¶
東源伯(張石生見仙鑑/下竝同)　　少室仙伯(王逺知又/呉涵虚)¶
華山仙伯(秦叔/隠)　　　　　青城仙伯(洪崖子見/弇州文集)¶
潜山真伯(趙祖陽/見仙鑑)　　　　海伯(屈原見/巵言)¶
蓬萊大仙伯(茅盈見仙傳/拾遺五真記)　監海伯(温嶠見/巵言)¶
<pb:KR3j0190_WYG_027-17a>¶
太極高仙伯(延葢公見/王母傳)　　八元仙伯(柯元首/見御覽)¶
嵩山伯(陶𢎞景見廣/記某傳中)　　　理禁伯(張𤣥賔又赤松/子為昆林仙伯)¶
太極左仙卿(黄觀子/葉法善)　　　太極上卿(馬成/子)¶
中元仙卿(羨門/子)　　　　　𤣥洲上卿(尹喜/)¶
西岳仙卿(李翼/)　　　　　上清左卿(許成已上/竝見仙鑑)¶
東岳上卿(茅盈見/神仙傳)　　　　𤣥真大卿(瑕丘仲/見仙鑑)¶
太極仙卿(墨翟見/巵言)　　　　蓬萊左卿(葉叔茂/見仙鑑)¶
太清左卿(黄觀子/見御覽)　　　　東府左卿(白石生/同上)¶
<pb:KR3j0190_WYG_027-17b>¶
東華上佐(楊義見/仙鑑)　　　　陽晨大夫(石叔門/見御覽)¶
英文臺侍郎(金可記見/仙傳拾遺)　　昆丘侍郎(鮑靚見/廣記)¶
九華侍郎(馬成子見/仙鑑下同)　　　明晨侍郎(夏馥又周/暢見數)¶
玉華侍郎(方某及莫某三/人見夷堅志)　碧落侍郎(沈羲見仙鑑/周爰支傳)¶
門下侍中(張良又劉楨徐榦王粲竝見巵言又王𨗳/為尚書令王嘉徐庶何晏殷浩俱侍郎)¶
太極韋編郎(莊周見酉/陽雜俎)　　　左𤣥執葢郎(封瑋見/御覽)¶
玉臺執葢郎(郭四朝又茅/衷見封瑋傳)　太上侍經仙郎(王思真/見仙鑑)¶
仙臺郎(侯道華/見廣記)　　　　　修文郎(樂子長卜子夏顔/淵蔡邕見巵言)¶
<pb:KR3j0190_WYG_027-18a>¶
典柄執法郎(淳于叔通/見御覽)　　都禁郎(賈誼見巵言又李/明期為玉晨元郎)¶
北天修門郎(紀瞻虞譚/同見巵言)　　執葢郎(虞和見巵言又正/一上元郎王忠)¶
左理中監(韓崇見仙/鑑下同)　　　右理中監(劉翊/)¶
童初監(范幼/安)　　　　　　東華上清監(李白/)¶
碧虚上監(董奉/)　　　　　蓬萊都水監(桓闓/)¶
左副監(謝鯤見巵言又張/叔隱為右仙鑑)　太陽都錄大監(魏徴亦/見巵言)¶
蓬萊仙監(陶𢎞景巵言作/蓬萊都水大監)　丘監(王弼見宛/委餘編)¶
保命丞(茅衷見仙/鑑下同)　　　　三官保命司(茅衷又樂長/冶為保命丞)¶
<pb:KR3j0190_WYG_027-18b>¶
南岳司命(李奉/仙)　　　　　九宫右司保(展土公見/列仙傳)¶
都錄司命(郭璞見巵/言下同)　　　鬼官司命(周顗又姚俊/為北河司命)¶
岷峨主司(杜光庭見/仙傳拾遺)　　　地下曹司(沈文通見/仙鑑下同)¶
送迎使者(徐福見/沈羲傳)　　　　繡衣使者(孟六竒又冷廣/子期竝見御覽)¶
地下主者(鮑靚見/神仙傳)　　　　太清宫主者(虞善翔見/仙鑑下同)¶
南門亭長(郄鑒見巵/言下同)　　　北斗天門亭長(沈文/通)¶
北極判官(鄒宿見/仙鑑)　　　　泰山司馬(賈誼見巵/言下同)¶
雷部掌事(劉景/文)　　　　　紫府押衙(蘇軾/)¶
<pb:KR3j0190_WYG_027-19a>¶
太𤣥博士(莊周見/巵言)　　　　蓮花博士(楊廷秀見/詩人王屑)¶
𤣥洲長史(蕭子雲見仙鑑又杜預蔡謨俱為長史見/宛委餘編又管條條為左官御史見御覽)¶
五雲書閣吏(陳幼霞見/容齊隨筆)　　神霄散吏(林靈素/見本傳)¶
文星典吏(杜甫見/巵言)　　　　高明大使(許遜見本傳又/為九天遊奕使)¶
中央鬼帝(嵇康見巵/言下同)　　　北方鬼帝(揚雄又/張衡)¶
閻浮提王(寇準/蔡襄)　　　　　遮須國王(曹植/)¶
赤龍神王(伊用昌/見仙鑑)　　　　五方天帝君(簡肅正見/魏夫人傳)¶
西極總真君(王逺見御/覽傳授部)　　東華青童君(景林真/同上)¶
<pb:KR3j0190_WYG_027-19b>¶
唐世君(司馬生見/沈義傳)　　　　葉君(王喬見/後漢書)¶
東海青童君(延陵暘見/漢武内傳)　　王屋山君(龎籍見/巵言)¶
方丈宫主(九源丈人/見列仙傳)　　　蓬萊長生主(白樂天/見仙鑑)¶
海山院主(白樂天/見廣記)　　　　華陽洞主(東方朔/見巵言)¶
芙蓉城主(石曼卿亦/見巵言)　　　靈芝館仙官(王安國見/侯鯖錄)¶
太上仙官(東方朔見/王母傳)　　　素靈宫仙官(馬周見/廣記)¶
六押大都統(馬總/杜佑)　　　　三天大法師(馬成子竝/見巵言)¶
泰山老師(崔曙見酉/陽雜俎)　　　太乙師(鬼谷子/見巵言)¶
<pb:KR3j0190_WYG_027-20a>¶
恒嶽仙人(田吾道榮見/仙鑑下同)　　　大乙仙人(王向見/仙鑑)¶
控鶴仙人(武夷君傳/及山志)　　　　墜地仙人(同上/)¶
林屋仙人(王瑋𤣥見/仙鑑下同)　　　　柏樹仙童(許遜見/本傳)¶
九華大仙(田先生/見廣記)　　　　　赤脚大仙(宋仁宗/見野史)¶
斥仙人(項蔓都/見仙鑑)　　　　　　謫仙人(李白見本集又賈/眈見廣記仙類)¶
嵗星精(東方朔/見傳)　　　　　　東海蟾精(徐知常見/林靈素傳)¶
混沌初分白蝙蝠精(張果/)¶
凡稱先生者率當時及後世尊稱稱子者率自稱故皆¶
<pb:KR3j0190_WYG_027-20b>¶
　不錄凡真人係世主所封者不錄凡巵言所列有官¶
　號而無職司者不錄錄其當時受封號於太上者或¶
　前身為某仙官者¶
許旌陽得道贈逺祖由玉虚僕射曽祖琰太微兵衛大¶
　夫先祖玉太極把業錄籍典者父肅中嶽仙官賜所¶
　居宅曰仙曹左府右皆天帝所令今人但知旌陽拔¶
　宅事不知許武仲逃堯後復有此贈未審天上玉虚¶
　僕射較地下九州長何似耳¶
<pb:KR3j0190_WYG_027-21a>¶
許旌陽拔宅昇天後齊有張司空名㞯遇葛稚川飲仙¶
　酒舉族八十二口白日上昇許惟一僕并妻為地仙¶
　張亦遺一女使盧瓊為土地道家好傅㑹乃爾又蕭¶
　子雲八十口同居洞中尤竒僻也¶
太真科曰玉皇諸錄有百八道君羣仙隨業以補其職¶
　三善道者聖真仙也上品曰聖中品曰真下品曰仙¶
　三清之間各有正位聖登玉清真登上清仙登太清¶
　玉清有大省宫殿皇帝王公卿大夫吏民率以聖呼¶
<pb:KR3j0190_WYG_027-21b>¶
　之如聖皇聖帝之類是也男女貴賤各有次第上清¶
　有𤣥都玉京七寶紫微率以真呼之太清有太極宫¶
　殿率以仙呼之其上清太清品位列男女次第之統¶
　數與玉清同麟按公卿大夫皆三代以還品秩唐虞¶
　尚未聞然則無始之前羣仙位號究竟何稱乎即以¶
　此稱果出三代則人間仰法天上乎抑天上下效人¶
　間乎凡道書可笑類如此昔人以赤明龍漢及詩詞¶
　體格逐代更變為疑不知兹類之荒唐有彌甚者漫¶
<pb:KR3j0190_WYG_027-22a>¶
　舉例之¶
登真隱訣曰三清九宫竝有僚屬例左勝於右其高等¶
　稱曰道君次真人真公真卿中有御史玉郎諸小號¶
　官位甚多也女真則稱元君夫人仙之大小男女皆¶
　取治所以為著號外又有仙伯仙丞仙監仙郎等右¶
　所列御史丞監諸郎屬又漢魏以下官稱矣¶
　¶
　¶
<pb:KR3j0190_WYG_027-22b>¶
　¶
　¶
　¶
　¶
　¶
　¶
　¶
　少室山房筆叢卷二十七¶
