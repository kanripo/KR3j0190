# -*- mode: mandoku-view; -*-
#+TITLE: 少室山房筆叢正集
#+DATE: 2015-08-24 23:27:16.267057
#+PROPERTY: ID KR3j0190
#+PROPERTY: BASEEDITION WYG    
#+PROPERTY: JUAN 卷三十二
<pb:KR3j0190_WYG_032-1a>¶
欽定四庫全書¶
　少室山房筆叢卷三十二¶
　　　　　　　　　　　　明　胡應麟　撰¶
　　雙樹幻鈔下¶
世尊初生行七步一手指天一手指地曰天上天下惟¶
　吾獨尊老君初生亦行九步曰天上天下惟道為尊¶
　王長公巵言竝載之以為不應相類至此余謂朱紫¶
　陽所云佛家偷得道家好處道家只偷得佛家不好¶
<pb:KR3j0190_WYG_032-1b>¶
　處如自家寶藏被人偷去却去他牆角邊拾些破缾¶
　破罐來用甚好笑㫖哉紫陽之言凡老莊精竒𤣥妙¶
　處皆為釋氏得之而後之黄冠第模倣其勝大渺茫¶
　之説不知此類於理道何與漫舉一則餘可推¶
六祖風旛語世所盛傳然西土已有之十八祖伽耶舍¶
　多侍師伽難提尊者次聞風吹殿鈴聲師問曰鈴鳴¶
　耶風鳴耶祖答非風鈴我心鳴耳六祖豈拾前人唾¶
　涕者非一時偶合則記者必有一譌耶¶
<pb:KR3j0190_WYG_032-2a>¶
魚朝恩於代宗前問慧忠國師曰何者是無明無明從¶
　何而起忠曰佛法衰相今現帝曰何也忠曰奴也解¶
　問佛法豈非衰相今現朝恩色大怒忠曰即此是無¶
　明無明從此起按此在黒風吹船飄落鬼國之前¶
大慧正法眼藏序南渡呉丞相潜作錄其説於左云此¶
　事亘古亘今漫天漫地端視側視直視横視開視闔¶
　視明視暗視無不視亦無所視亦無無不視無所視¶
　直敢道謂正即離謂法即塵謂眼即鑿謂藏即塞是¶
<pb:KR3j0190_WYG_032-2b>¶
　故這四箇字直須撇向大洋海裏方免擔枷帶索受¶
　人圏&KR1563;然雖如此初機鈍根也要得一則半則繙言¶
　漢語覷來覷去綻些光景此時正好&KR0184;命捨身單鎗¶
　直進如老鼠入牛角挨牆摸壁更無去處正迷悶中¶
　猛忽地頭破額裂通身流汗得箇休歇方知法眼慧¶
　眼天眼佛眼只是一雙凡眼到這裏説道學人事畢¶
　也且未在云云右序文最警醒可以為初機悟入津¶
　筏讀傳燈諸錄者不可不知因節畧其説錄諸右方¶
<pb:KR3j0190_WYG_032-3a>¶
趙令衿居士謁圓悟就其鑪錘悟不少假公固請悟曰¶
　此事要得相應直須死一番始得余不解禪理但此¶
　是詩家無上妙詮余夙所證騐者即此占禪理之不¶
　誣第近時釋門澹泊無復可與講明唐宋間名宿幾¶
　於絶響亦盛衰之數也¶
斷際禪師云是丈夫漢看箇公案僧問趙州狗子還有¶
　佛性也無州云無但去二六時中看箇無字晝參夜¶
　參行住坐卧著衣喫飯處心心相顧猛著精神守箇¶
<pb:KR3j0190_WYG_032-3b>¶
　無字日久月深打成一片忽然心花頓發悟佛祖之¶
　機便不被天下老和尚舌頭暪也按此則可為參學¶
　規繩見宛陵錄中所載徑山亦屢舉此示人第黄蘗¶
　與趙州同出南泉門蘗後嗣百丈開法視趙州較先¶
　達何得提彼言句示人恐學人誤錄徑山語也¶
徑山禪師云僧問狗子還有佛性否趙州云無此一字¶
　乃是摧許多惡知惡覺底器仗也不得作有無會不¶
　得作道理會不得向意根下思量不得向揚睂瞬目¶
<pb:KR3j0190_WYG_032-4a>¶
　處探根不得向語路上作活計不得颺在無事甲裏¶
　不得向舉起處承當不得向文字中引證但向十二¶
　時中四威儀内時提撕時舉覺誠如此做工夫看一¶
　月十日便自見得也此節可與上條參看大慧語錄¶
　中開示諸學者如陳季任劉彦修張暘叔汪聖錫宋¶
　直閣諸書動引此則因緣故知前件非黄蘗語無疑¶
　也¶
臨濟三次問黄蘗三度被打竟因蘗指往大愚處得悟¶
<pb:KR3j0190_WYG_032-4b>¶
　然臨濟終嗣黄蘗洞山極力問大溈大溈不答竟因¶
　大溈指往雲巖處有省然洞山終嗣雲巖二宗機緣¶
　始末甚同而所嗣異者葢黄蘗宗㫖當興於臨濟洞¶
　山門風合續於青原緣力所臻不可强也¶
睦州為黄蘗第一座而黄蘗宗㫖大興於臨濟又臨濟¶
　在黄蘗㑹中不知名睦州令問佛法大意且密啓黄¶
　蘗指見大愚遂𢎞臨濟之風雲門亦從睦州悟入州¶
　指見雪峰峰授以心印遂闡雲門之派二宗至今為¶
<pb:KR3j0190_WYG_032-5a>¶
　海内瞻仰其始皆睦州啓發成就亦由文殊為七佛¶
　𨗳師信異人也¶
雪峰巖頭同參徳山巖頭竒逸種種而後嗣寂寥雪峰¶
　悟入全藉巖頭而一傳為雲門又再傳為法眼徳山¶
　之派藉以大振亦緣力所就如人之有子無子非徳¶
　業淺深故也百丈南泉亦然¶
雲門法眼洞山竝見過於師洞山之曹山溈山之仰山¶
　皆見與師齊故曰曹洞曰溈仰臨濟雲門法眼嗣者¶
<pb:KR3j0190_WYG_032-5b>¶
　差不逮故止從師稱耶(法眼懸記天台/似以位逓言)¶
經典之盛至六朝極矣其時沙門若支遁慧逺之在南¶
　道安羅什之在北皆當時之才士也而一時文章豪¶
　雋又從羽翼其間故能傳播若此佛法且然儒者迺¶
　以為末技而欲廢之¶
世知詩律盛於開元而不知禪教之盛實自南嶽青原¶
　兆基考之二大士正與李杜二公竝世嗣是列為五¶
　宗千支萬委莫不由之韓栁二公亦當與大寂石頭¶
<pb:KR3j0190_WYG_032-6a>¶
　同時大顛即石頭高足也世但知文章盛於元和而¶
　不知爾時江西湖南二教周遍寰宇唐世人才之衆¶
　迺爾宋時詩文固不及唐然禪門亦止臨濟一宗較¶
　之唐世終有未及處余嘗疑漢儒訓經宋儒明道各¶
　極宗趣代有名家獨唐儒者不競乃釋門熾盛至是¶
　焉能兩大哉¶
唐之禪教自六祖卓錫曹溪一傳而為青原南嶽再傳¶
　而為江西湖南又散而為五宗至五季而雲門法眼¶
<pb:KR3j0190_WYG_032-6b>¶
　遷化自後禪學相承不立宗㫖其盛衰乃與唐終始¶
　而唐之天下亦分而為五代以終若合符節迺爾異¶
　哉¶
禪機中有絶類詩句者類集左方凡緇流題咏(槩不/録長)¶
　御白片車(六/祖)春來草自青(明/瓉)重疊闗山路(雲/門)猿抱子¶
　歸青嶂裏鳥銜花落碧巖前(夾/山)長空不礙白雲飛(石/頭)¶
　雲在青天水在瓶(藥/山)參差松竹烟籠薄重疊林巒月¶
　上遲(常/察)羣峰穿海去滴水下巖來(辭/確)後夜猿啼在亂¶
<pb:KR3j0190_WYG_032-7a>¶
　峰(道/恒)秋庭肅肅風颾颾寒星列空蟾魄高(遇/臻)日照寒¶
　光澹山搖翠色新(充/符)浪激似銀山(傳/楚)山寒花發遲(永/安)¶
　長年一衲衣(法/瓊)風送水聲來枕畔月移花影到牀前¶
　(智/洪)山花開似錦澗水湛如藍(仝/上)雲嶺峰前月(智/逺)雪瀾¶
　宜近火(崇福/智)乗船渡五湖(洛/浦)秋風入古松秋月生寒¶
　水(從/悦)斷雲猶挂樹稍頭(佛/慈)朔風吹綻蠟梅花(法/泰)星月¶
　繞簷楹(大/通)春至百花開黄鶯啼栁上(無名/氏)霧捲雲收¶
　山嶽静海天空濶一輪寒(紹/悟)雲遮海門樹(雲/豁)金風昨¶
<pb:KR3j0190_WYG_032-7b>¶
　夜起遍地是黄花(崇福/燈)秋風黄葉亂逺岫白雲歸(廣/燈)¶
　芭蕉葉上三更雨(慧/光)花落春風静(普/照)秋風起庭梧(慈/覺)¶
　孤峰無宿客(梵/餘)松檜森森密(恵/崇)長嘯一聲天地秋(臨/濟)¶
　雲鎖萬重山(萬/壽)春風掃殘雪(王/隨)幾番雲色出峰頂一¶
　派泉聲落檻前(常/察)枯木倚寒巖(菴/主)穿林宿鳥驚(瑯/琊)手¶
　攜書劒謁明君(仝/上)一般秀色匡山裏(芭/蕉)從歸青嶂裏¶
　不出白雲來(登/觀)鶯囀千聲花滿地客遊三月草侵天¶
　(仝/上)逺洞散寒雲幽窗度殘月(雙/峰)寒林無宿客大海聴¶
<pb:KR3j0190_WYG_032-8a>¶
　龍吟(隱/章)鷺鷥飛入蘆花藂(海/印)寒松連翠竹秋水對紅¶
　蓮(顯/端)柴門草自深(洞/淵)片雲横谷口(文/悦)檻外竹搖風驚¶
　起幽人睡(大/陽)客路如天逺侯門似海深(普/徹)若是陶¶
　淵明攅睂便歸去(仝/上)本是瀟湘一釣客(師/子)春風觸目¶
　百花開(仝/上)夜來風色𦂳孤客已先寒(真/如)萬里望鄉闗¶
　(符/曉)無事日高眠(智/圓)孤舟載明月(文/慧)漁人偏愛宿蘆花¶
　(仝/上)嵗晩未歸客西風門外寒(大/溈)一葉飄空便見秋(周/登)¶
　帶雨一枝花落盡不煩公子倚闌干(道/川)鷓鴣啼處百¶
<pb:KR3j0190_WYG_032-8b>¶
　花新(良/作)一裘才挂體(本/寂)玉殿苔生後(仝/上)壁上畫枯松¶
　(北院/通)那箇臺無月誰家樹不春(浄/果)山峻水流急三冬¶
　發異花(奉/璘)洞深雲出晩澗曲水流遲(百丈/起)雪覆孤峰¶
　白(洞/山)身是菩提樹心如明鏡臺時時勤拂拭勿使惹¶
　塵埃(神/秀)春山疊亂青春水漾虛碧寥寥天地問獨立¶
　望何極(雪/竇)黄葉落時聞擣衣(開先/照)竹榻和衣半夜眠¶
　(齊/岳)白犬銜書至青猿洗鉢迴(寶/掌)亭臺瀾夜雨樓閣静¶
　時鐘(承天/確)斗轉星移天欲曉(雪竇/持)送客郵亭外(羅/山)細¶
<pb:KR3j0190_WYG_032-9a>¶
　雨洒簾前(碧/山)昨夜三更月到窻(趙/州)乍見垂楊綠今逢¶
　落葉黄(慧/覺)牡丹花下睡猫兒(曇/潁)無雲生嶺上有月落¶
　波心(翠/巖)長江行不盡帝里到何時(石/霜)昨日作嬰孩今¶
　朝秊已老浮生夢幻身人命夕難保(仝/上)白雲流水空¶
　徘徊(黄/龍)山僧一衲衣(聖壽/堅)東菴每見西菴雪下澗長¶
　流上澗泉(靈/澄)但尋荒草際莫問白雲深(佛/慧)門掩落花¶
　春鳥啼(際/可)不知誰住西巖寺每日鐘聲送夕陽(志/璿)相¶
　逢秋色裏共話月明中(慧/珪)青山依舊白雲中(開/福)萬里¶
<pb:KR3j0190_WYG_032-9b>¶
　無雲月上時(夏英/公)清風與明月野老笑相親(全/舉)舉手¶
　攀南斗回身禮北辰(智/慧)濃煎睡後茶(子/儀)夜禪孤月冷¶
　晨起白雲高(法華/舉)一鉢千家飯孤身萬里遊(布袋/和尚)家¶
　住孤峰頂(祖/覺)樓閣凌雲勢(全/舉)夜夜有猿啼(恵/宗)天垂華¶
　葢重重異地湧金蓮葉葉新(獻/藴)始嗟黄葉落又見栁¶
　條新(廣徳/延)白雲峰下猿啼早(袁州/仰)千山添翠色(崇教/能)¶
　滿船空載月漁父宿蘆花(道/偕)繩牀風雨爛方丈草來¶
　侵(仝/上)大地雪漫漫春來特地寒(報/恩)正值秋風來入户¶
<pb:KR3j0190_WYG_032-10a>¶
　一聲砧杵落誰家(惟/然)輕烟籠皓月薄霧鎖寒巖(慧/秀)隔¶
　岸埜花香(清/了)蘆花兩岸雪江水一天秋(慧/悟)半夜嶺頭¶
　風月静一聲高樹老猿啼(嗣/宗)雨過山堂秋夜静(法/智)朔¶
　風凜凜掃寒林(慧/輝)破衲蒙頭萬事休(仝/上)卧聴涼風生¶
　竹林(仝/上)碧巖深處卧烟蘿(道/勤)石角穿雲路攜笻意若¶
　何(潭州/雲葢)門前綠樹無啼鳥庭下蒼苔有落花聊與東¶
　風論箇事十分春色在誰家(酒/仙)黄葉飄飄滿庭際一¶
　聲砧杵落誰家(真/歇)寶劒未出匣神光射斗牛(雪/竇)隻履¶
<pb:KR3j0190_WYG_032-10b>¶
　已歸西國逺北山空有老猿啼(恵/宗)秋山落木猿晝啼¶
　(中/峰)少林峰頂月(仝/上)三月嬾遊花下路一家愁閉雨中¶
　門(風/吹)常憶江南三月裏鷓鴣啼處百花香(仝/上)塞北千¶
　人帳江南萬斛船(歸/首)一片白雲横谷口幾多歸鳥盡¶
　迷巢(元/安)南渡後禪機多用陳語不備錄¶
吾郡雙林大士偈有物先天地無形本寂寥能為萬象¶
　主不逐四時彫大士梁時人其詩已純入唐格宏壯¶
　整嚴如此惜為譚理者據之又心玉銘古樸顯贍不¶
<pb:KR3j0190_WYG_032-11a>¶
　作西域方言不落南朝綺習必當時一才士也寒山¶
　詩云誰家一女子雜珮何珊珊鸚鵡花間㺯琵琶月¶
　下彈長歌三日響短舞萬人看云云黎惟敬劇喜時¶
　為余誦之¶
法眼咏牡丹云擁毳對芳藂由來趣不同髪從今日白¶
　花是去年紅豔色隨朝露馨香逐曉風何須待零落¶
　然後始知空其格調雖不脱晩唐居然一作家門户¶
　也先是嘗目為宗門游夏葢才而涉學者¶
<pb:KR3j0190_WYG_032-11b>¶
一池荷葉衣無盡數畝松花食有餘剛被世人知住處¶
　又移茅屋入深居千峰頂上一間屋老僧半間雲半¶
　間昨夜雲隨風雨去歸來始覺老僧閒千尺絲綸直¶
　下垂一機才動萬波隨夜静水寒魚不食滿船空載¶
　月明歸孤猿叫落中峰月野客吟殘半夜燈此境此¶
　時誰得意白雲深處坐禪僧右數詩皆見詩話世所¶
　傳誦讀傳燈諸錄乃知俱禪流偈語也¶
吾郡自雙林善慧大士與達磨祖師竝顯梁武之世嗣¶
<pb:KR3j0190_WYG_032-12a>¶
　是禪門高躅代不乏人𤣥䇿禪師親見六祖妙闡法¶
　心天皇悟嗣法石頭與藥山分座賛元以大士裔孫¶
　三嵗出家王文公不可一世獨欽仰宗風先緒不墮¶
　俱胝得天龍一指受用終身至截童子指頭使之立¶
　悟尤見機用之妙也¶
貫休號禪月大師吾邑人以詩名晩唐五代間姓姜氏¶
　字徳隱人所共知然傳燈錄又有姜氏子出家名有¶
　規亦婺州人則吾郡有二名僧一能詩一悟道皆姜¶
<pb:KR3j0190_WYG_032-12b>¶
　氏可謂竒矣(有規禪師見五燈會/元十七卷雲門派也)¶
懷志菴主婺州呉氏子有偈云萬機休盡付癡憨蹤迹¶
　時容野鹿參不脱麻衣拳作枕幾生夢在綠蘿庵師¶
　一禪師馬氏子詩云夜來月色十分好今日秋山分¶
　外青¶
雙溪即首座詩一從近日生涯拙百鳥銜花去不來虎¶
　丘元浄禪師雙溪人嗣招覺勤¶
徳用禪師戴氏子嗣雲居悟婺州人¶
<pb:KR3j0190_WYG_032-13a>¶
𤣥妙禪師婺州王氏子又止觀教師有東陽小威¶
傳燈所錄燒菴婆供一菴主常令一十七八女子送食¶
　一日令女子將菴主抱定曰正恁麽時如何答曰枯¶
　木倚寒巖三冬無煖氣婆聞之云我二十年止供養¶
　得箇俗漢遂遣出燒却菴按此菴主不以可欲亂心¶
　在儒家庶幾栁下遺風而禪門以為俗漢故知此理¶
　當别論也¶
趙州見一尼來參州以手掐之尼曰尚有這箇在州曰¶
<pb:KR3j0190_WYG_032-13b>¶
　却是你有這箇在此非釋門中儀律禪者當幾顯用¶
　則不拘知此見燒菴老嫗亦具少知識¶
曽氏類説引他書一則云末山尼開堂説法鄧隱峰懷¶
　白刃夜脅之尼畏死從命次日鄧衷其衵服以示人¶
　大衆立散按灌溪臨濟宗支嘗為末山執役至三載¶
　豈應至此即有之灌溪他日將愧匿不暇乃自謂於¶
　末山處得半杓至今常飽不饑且以配臨濟大師前¶
　言何耶此必僧徒忌者之口欲以毁末山之開堂并¶
<pb:KR3j0190_WYG_032-14a>¶
　發明鄧隱峰之亡賴耳凡僧例不稱姓而鄧獨以姓¶
　稱且臨終倒植而化其妹亦尼誶之曰兄生不循規¶
　律死更熒惑於人因倐然仆地云(二人皆見/五燈㑹元)¶
洪覺範林間錄五燈會元多采之然其中率不可信如¶
　謂杜祁公張文定仝居睢陽之類前人辯駁已明余¶
　近得就李新刻本讀其卒章又載杜公呼文定字為¶
　安道安道乃方平字非文定也則此事之誣灼然然亦¶
　非無因者葢本捫蝨新話而潤飾之今竝載二則於¶
<pb:KR3j0190_WYG_032-14b>¶
　左(金湯編又謂此乃方平語然林間亦不應稱文定/佛祖通載亦稱是文定語金湯編葢因林間訛也)¶
捫蝨新話云世傳王荆公嘗問張文定公曰孔子去世¶
　百年生孟子亞聖後絶無人何也文定公曰豈無又¶
　有過孔子上者公曰誰文定曰江南馬大師汾陽無¶
　業禪師雪峰巖頭丹霞雲門是也公暫聞意不甚解¶
　乃問曰何謂也文定曰儒門淡薄收拾不住皆歸釋¶
　氏耳荆公欣然歎服後語張天覺天覺撫几歎曰達¶
　人之論也(余疑此説如張無盡戲撰以愚/㺯儒家者亦文定好佛致之)¶
<pb:KR3j0190_WYG_032-15a>¶
林間錄曰祁公與文定致政居雒陽祁公勁正每笑安¶
　道佞佛有朱承事以醫游二老間一日祁公呼朱切¶
　脈朱辭以看楞嚴久之乃至祁公責之曰聖人微言¶
　無出孔孟何楞嚴為朱曰以某觀之此經似過孔孟¶
　矣公取閲大驚曰世間何從有此云云¶
道家有老子西昇經云老子入天竺化胡成佛故一名¶
　化胡經浮屠教每以為病六代諸人論辯極繁見𢎞¶
　明集中所載厯唐至宋竟莫能決迄於勝國世方崇¶
<pb:KR3j0190_WYG_032-15b>¶
　奉釋教又以帝師主之遂焚此經浮屠有為下火文¶
　者極鄙陋而佛祖通載著之殊可笑也¶
　¶
　¶
　¶
　¶
　¶
　少室山房筆叢卷三十二¶
