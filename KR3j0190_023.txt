# -*- mode: mandoku-view; -*-
#+TITLE: 少室山房筆叢正集
#+DATE: 2015-08-24 23:27:16.092180
#+PROPERTY: ID KR3j0190
#+PROPERTY: BASEEDITION WYG    
#+PROPERTY: JUAN 卷二十三
<pb:KR3j0190_WYG_023-1a>¶
欽定四庫全書¶
　少室山房筆叢卷二十三¶
　　　　　　　　　　　　明　胡應麟　撰¶
　　華陽博議下¶
漢尚經術故學問之士在經術唐尚詞章故學問之士¶
　在詞章六朝兼斯二者而皆弗如也而名物之學興¶
　焉兩宋兼斯三者而皆弗屑也而義理之學出焉世¶
　之變也亦足觀矣¶
<pb:KR3j0190_WYG_023-1b>¶
兩漢以迄六朝所稱博洽之士於術數方技靡不淹通¶
　如東方中壘平子景純崔敏崔浩劉焯劉炫之屬凡¶
　三辰七曜四氣五行九章六律皆窮極奥眇彼以為¶
　學問中一事也唐宋以還詞章學盛此道頓微王子¶
　安劉原父諸子稍能旁及餘遂寥寥蓋技術雖非學¶
　問所急其業之難精殆有甚者信古人未易及也¶
古人之學有中絶弗傳者譜牒是也其學六朝最盛如¶
　王𢎞日對千賔不犯一諱梁武書成千卷僅紀數朝¶
<pb:KR3j0190_WYG_023-2a>¶
　至唐李守林寶皆擅業專門老宿師儒莫敢與抗五¶
　代以還不崇門閥譜牒之學遂絶不傳宋惟鄭樵羅¶
　泌號能究心然率蒐羅遼邈増益見聞而已非專門¶
　擅業者比也(鄭以員半千為六朝大謬員唐人其/父慕伍員之忠遂易此姓見本傳中)¶
凡譜系之學昉於漢衍於晉盛於齊極於梁唐稍左矣¶
　其學故不乏也鄭氏通志譜系凡六種一百七十部¶
　端臨通考存者不過數家勝國以還殆絶此門閥之¶
　變亦古今興廢一大端也¶
<pb:KR3j0190_WYG_023-2b>¶
漢之為經者仲舒康成為史者馬遷中壘為子者子雲¶
　淮南為賦者孟堅平子無非博極之士六朝尚浮誇¶
　故博之名在張王劉陸諸子然玩物之意勝矣三唐¶
　尚藻繪故博之名在王楊杜韓諸子然修詞之意勝¶
　矣¶
漢以前其人其學實唐以後其人其學虛漢以前學者¶
　務博之實而忘其名唐以後學者先博之名而後其¶
　實此古今大較也至瓌偉絶特不羣之士則代各有¶
<pb:KR3j0190_WYG_023-3a>¶
　之矣¶
退之云爾雅注蟲魚定非磊落人似不屑屑兹途者廼¶
　唐之韻學韓獨為冠又屢以竒字取稱何也歐蘇雖¶
　不以學顯然歐於詩蘇於書易皆有傳注世共推之¶
　亦前代文人所無介甫元晦自是學士不得以所長¶
　没之(韓韻學見/呉棫韻補)¶
古今博洽之士有稱府者(傅昭劉顯/俱稱學府)有稱庫者(杜預號/武庫房)¶
　(暉逺號五經庫谷/那律號九經庫)有稱厨者(王儉稱陸澄書厨/陳濟號兩腳書厨)有稱¶
<pb:KR3j0190_WYG_023-3b>¶
　簏者(李善又/傅廸)有稱笥者(許懋號經史笥/任昉號五經笥)有稱篋者(柳/璨)¶
　(號柳/篋子)有稱神者(鄭康成/號經神)有稱師者(曹曽弟子稱曽/曰曹師為立祠)有¶
　稱聖者(劉臻精漢/書稱漢聖)有稱癖者(杜/預)有稱淫者(皇甫謐劉/峻俱號書)¶
　(淫/)有稱癡者(竇/威)有稱志者(虞世南呼李/守為人物志)有稱譜者(李/守)¶
　(又號/肉譜)有稱秘書者(虞世南/行秘書)有稱總龜者(殷踐猷號/五經總龜)有¶
　稱海者(何休號/學海)有稱苑者(任末號/經苑)有稱倉者(曹曽號/書倉三)¶
　(事俱見/拾遺記)有稱樓者(李磎號/李書樓)¶
　(傅廸見御覽讀書類與李善竝/譏誚之稱陸澄書厨亦此類)¶
<pb:KR3j0190_WYG_023-4a>¶
古今績學之士靡弗以勤致者尼父韋編三絶亡論即¶
　賢如仲舒聰如劉向穎如子建㨗如孝標其勤咸百¶
　倍於世之學者盛名所集弗虛也厥有目下十行篇¶
　成萬字而終身没没草木共年毋亦此道未至與余¶
　生平駑劣世事懵然獨癖嗜青緗逾於飲食凡史傳¶
　叙稱有仝余好輙欣然領㑹踴躍於衷偶閲唐宋諸¶
　類書采摭前䂓漏遺泰甚因戲效昔人比事雥而録¶
　之衰病耗忘目睫之譏自分不免異時仝好尚或有¶
<pb:KR3j0190_WYG_023-4b>¶
　當余衷哉(中有一事數人或十數人者如不釋卷事/百餘止録稍異者餘映雪隨月等不具録)¶
絶韋(仲尼讀書韋編/三絶鐵摘三折)滅漆(又漆文三滅/亦仲尼讀書)割席(管寜絶/華歆事)下¶
　帷(董仲舒崔祖虯鄭鮮之/宋世景李密司馬光)穿榻(魏収讀書坐一木/榻積乆榻板中穿)結¶
　繩(李充讀尚書腰係細繩十尋/毎一遍作一結計數萬餘遍)然穅(顧/懽)屑豆(朱倉/代糧)擁¶
　絮(江/革)墜冠(朱穆讀/書墜冠)負圖(董藹又李充亦/號負圖先生)擔笈(髙允/劉晝)閉¶
　户(劉焯劉炫諸葛穎各十年馮偉節三十年餘陶/𢎞景姚思亷裴行儉張袞魯恭劉晝韋陟孫敬)杜¶
　門(陸倕諸/葛穎)懸梁(孫/敬)鑿壁(匡/衡)寄廡(劉峻少貧寄/人廡下讀書)居樓(張/建)¶
　(章所居/有書樓)掘坎(游明根掘土坎/為室讀書其中)墮坑(劉峻讀書/失墮坑阱)掌録(董/藹)¶
<pb:KR3j0190_WYG_023-5a>¶
　(録書於掌世謂仲/𤣥掌録見御覽)掌鈔(蘇秦張儀仝學見異/書以掌題之見御覽)舌畊(黄/安)¶
　(讀書畫地成池又/賈逵事見拾遺記)舌學(董藹鈔書於掌以舌/䑛之掌為爛號舌學)等身(賈/黄)¶
　(中少聰悟父取書與身/等令讀之號曰等身書)刺股(蘇/秦)折肢(樊深讀/書墜馬)損目(王/錫)¶
　(讀書致/損右目)荷鋤(孔安國常林張/紘兒寛崔逞)引杖(沈峻以杖/自擊輙讀)鑄研(桑/維)¶
　(翰鑄/鐵研)據鞍(樊深讀書/據鞍不輟)亡羊(王/育)牧羊(王/蒙)乘牛(李/密)牧牛(張/悕)¶
　棄豕(承宫聽經/棄豕不覺)驅驢(李固驅/驢負書)却鹿(裴/休)聚螢(車/𦙍)伐薪(葛/洪)¶
　(伐薪/供書)拾薪(承宫拾/薪聽經)負薪(劉貞/素)采薪(劉仁軌/又董藹)然薪(范任/又畢)¶
　(諴/)㸑薪(侯瑾㸑/薪代燭)賣薪(朱買/臣)乞薪(郭瓊乞薪/照書仙鑑)截蒲(路温/舒以)¶
<pb:KR3j0190_WYG_023-5b>¶
　(代/簡)折蒲(王育折/蒲冩書)熨瓜(鄭灼心熱/以瓜熨之)種瓜(步/隲)拾葉(董藹拾/葉冩書)¶
　編柳(孫敬編/柳冩經)䕃樹(魏収坐床/䕃樹讀書)斷虀(范仲/淹)流粟(朱買臣/見御覽)¶
　漂麥(髙/鳯)失稻(顧懽讀書/失稻不覺)絶糧(王歆絶糧/讀書不輟)燎麻(劉/峻)畫荻¶
　(歐陽/修)竊肉(王劭閉目精思家/人竊肉不復覺)忘羮(劉/恕)節燭(郎茂讀書/家為節燭)¶
　减油(沈約親/為减油)置燈(范純/仁)藏火(祖瑩藏/火灰中)廣鈔異書(劉峻/袁漢)¶
　竊讀官書(楊/誠)獄中受書(黄霸/崔瑗)陌上懐書(崔/琦)市肆閱書¶
　(王充/徐曠)野地録書(董/藹)負板挾書(董/遇)採梠誦書(隗/禧)借讀人¶
　書(任孝恭劉焯/劉恕張方平)留讀人書(鄭樵遇人/書必留讀)卧用警枕(司馬/光)¶
<pb:KR3j0190_WYG_023-6a>¶
　卧不蓄枕(李/銓)凝塵滿席(馮道/韋愛)落燼數升(吕思/禮)為人傭¶
　書(闞澤崔/光劉芳)為人傭作(侯瑾王/延衛颯)為人都養(孔安/國)為人厮¶
　役(陳/實)為人僕隸(王/蒙)為人僮奴(游明根/竝見傳)誤入人家(劉臻/褚遂)¶
　(良/)不交人事(薛瑞/崔林)不問家産(崔𤣥伯/譙周)不啓家書(胡/瑗)不¶
　觀伎樂(王/瞻)不通權貴(阮孝緒拒/王晏不見)不窺天子(韋/愛)不對吏¶
　人(狄仁/傑)日進三卷(宋太/宗)夜盡十卷(沈/約)東觀讀書(黄/香)秘¶
　閣觀書(張纘/李邕)十年不歸(胡/瑗)七年忘返(樂羊/子)門庭著紙¶
　(左/思)户牖置筆(王/充)厠上誦詞(錢惟/演)厠上索文(歐陽/修)寒暑¶
<pb:KR3j0190_WYG_023-6b>¶
　不輟(劉宣徐/曠蔣乂)晝夜不倦(鍾會范雲沈峻李瑾樊/深江總庾仲容温子昇)盥櫛¶
　不御(虞世/南)寢食不思(郎茂劉恕譙/周皇甫謐等)慶弔不行(荀/爽)徵辟¶
　不就(褚陶/徐苖)目不窺園(董仲舒三年一云十年桓/榮十五年何休十七年)手不¶
　釋卷(馬懐素吕思禮于休烈李磎仕宦不釋卷劉昺/魯肅崔林辛術軍旅不釋卷劉實王起趙逸崔)¶
　(元翰耄耋不釋卷司馬光童稚不釋卷裴皥亂/離不釋卷皇甫謐裴漢疾病不釋卷餘不盡書)¶
讀巵言所記古今博物事偶憶史傳小説中有相類者¶
　并疏左方(中固多博極士然或由神觧或以術推/不專問學至偶中亦有之巵言大略同)鄭¶
　公孫僑知實沈臺駘知黄熊(晉平/公夢)魯展禽知爰居(海/鳥)¶
<pb:KR3j0190_WYG_023-7a>¶
　(避/風)漢傅毅知西域金人胡僧知昆池刼灰蔡邕知焦¶
　尾琴柯亭竹魏嵇康知石髓晉荀朂知勞薪摯虞束¶
　晳竝知曲水(二子各證舊文/束事覺稍古耳)張華知蛇化雉知洛鐘¶
　鳴知武庫火(以積油故見太/平御覽樂藹下)郭璞知驢䑕(大如水牛/灰色見景)¶
　(純/傳)宋陸澄知崇禮門鼓齊徐之才知瘤骨(作刀柄/見御覽)梁¶
　武帝知海濵巨黿(趙昭儀所化/見飛燕别集)劉杳知張仲師(長尺/二寸)¶
　知騫毘王杰公知蛇鶴二珠知火浣布知髙安國鹽¶
　知天竺國鏡知八風谷酒知扶桑繭絲(杰公事竝/見四公記)後¶
<pb:KR3j0190_WYG_023-7b>¶
　魏趙逸知晉時寺址知宋世浮圖(見廣記/異人類)隋崔頥知¶
　藍田玉人(漢文帝所造具冠/幘見太平御覽中)唐李百藥知瑯琊稻(徐/陵)¶
　(文/語)郝處俊知無脂羊張柬之知影蛾池(上官/儀詩)唐𤣥宗¶
　知龍皮扇王維知霓裳第三拍葉法善知白蝙蝠精¶
　(張果/眞形)青城王老知太元仙衣鄭欽悦知中山石銘賈¶
　耽知蝨癥知火尼知藏粟(見雜俎/及廣記)江陵書生知息壤¶
　(太平/廣記)建中時道者知脉望(蠧魚蝕神仙字所化其/形如規髮服之長生)又¶
　春秋陳章知胡充折齒(齊桓公得折齒方圓三尺/陳章對曰此秦胡充齒也)知¶
<pb:KR3j0190_WYG_023-8a>¶
　鳴鵠嗉中人(齊桓公得鳴鵠殺之嗉中有人長三/寸三分陳章曰名李子敖見博物志)公¶
　孫僑知浮游(共工之卿/化為朱熊)晏嬰知盤庚(長九尺餘/大下小上)知伊¶
　尹(大上小下赤色而髯三神俱夢中所見出汲冢/璅語今載御覽并陳章二事竝見御覽形體門)内¶
　史過知莘縣神(丹朱/所化)觀射父知重黎郯子知鳥官蔡¶
　墨知豢龍氏介葛盧知牛鳴師曠知絳縣老人年(竝/見)¶
　(國語/左傳)又知太子晉年(汲冢/周書)漢東方朔知東都短人(御/覽)¶
　賈逵知神雀(漢書/本傳)張敞知宣帝時美陽偽鼎(冊府/元龜)終¶
　軍知鼮䑕(冊府/元龜)魏管輅知宋無忌妖知易中九事(本/傳)¶
<pb:KR3j0190_WYG_023-8b>¶
　王粲知漢時玉珮遺製(元/龜)呉諸葛恪知桑熟老龜(傳/注)¶
　六朝雷煥知枯木照妖知豐城劍氣(續齊/諧記)劉杳知&KR2517;¶
　字偏旁知姓譜血脉(竝見南/史本傳)劉顯知獅子何色(南史/本傳)¶
　樂藹知積油為灰(元/龜)王僧孺知古人以石為針(南史/本傳)¶
　潘京知武陵郡名(止戈為武髙阜/曰陵見元龜)范雲知白烏所由¶
　至(齊髙帝時/事見元龜)裴子野知滑國(即白題同貢者/見南史子埜傳)續咸知¶
　有新氏衡石(元/龜)崔賾知羊腸坂(本/傳)魏収知人日徐之¶
　才知蛤精(竝見北/史本傳)杰公知六女國(梁四/公記)唐許敬宗知¶
<pb:KR3j0190_WYG_023-9a>¶
　濟水褚遂良知雄雉見秦(元/龜)周焦君知古岳瀆經(廣/記)¶
　元行冲知樂器名阮咸(孔氏/六帖)楊収知姑洗角(出處/仝上)張¶
　一行知帝車七曜文(王勃文帝車南指遁七曜於中/階華蓋西臨藏五雲於太甲張)¶
　(燕公不曉以問一行一行知其/上句下句遂無知者段成式云)劉禹錫知巨顙老拳¶
　詩(杜甫義鶻行語/老拳見石勒傳)張率更知玉磬(隋唐/嘉話)房叔道知湖¶
　目(蓮子也此事本六/朝人附酉陽雜俎)陳倉童子知弗述(秦時事也以/上二事皆在)¶
　(唐前以載/雜俎附此)段成式知畫菩薩光(以曽青和壁魚設色/則近日有光此事在)¶
　(贊寜知畫牛前/見雜俎廣知類)五代陳陶知狼星直日(江南主晨起/於殿前得殘)¶
<pb:KR3j0190_WYG_023-9b>¶
　(獸一足無知其故者以問陳陶陶對/曰昨夜乃狼星直日也見詩話總龜)陳崇實知鼉(見/葆)¶
　(光/録)江南士人知天雞有二(説載爾雅江南士人因主/司出題問此無能答者見)¶
　(談/苑)宋王介甫知玉樓銀海(玉樓肩也銀海眼也蘇子/瞻雪詩用二事出道書見)¶
　(詩/話)蘇子瞻知錦瑟詩(李義山詩寓適怨清和意/黄魯直不能觧眉山告之)黄魯¶
　直知喚起催歸(二鳥名也/韓退之詩)劉貢父知黄耳(非犬也乃/童僕名見)¶
　(詩/話)劉克知人日隂詩(自元日至人日各有所/屬某日隂則某物歉也)又知烏¶
　鬼(鸕鷀也説載/圖經筆談云)王貽孫知男女皆跪禮(對太宗問也/見玉壺清話)¶
　李公麟知玉璽文(見宣和畫譜/及宋史本傳)沈存中知棊局數(共/用)¶
<pb:KR3j0190_WYG_023-10a>¶
　(五十二萬子/而盡局之數)胡旦知束帛(詩話/總龜)黄常明知孟勞(寳刀/也王)¶
　(介甫詩用之/見詩話總龜)丁公言知唐酒價(眞宗問唐酒價丁以/杜詩對時稱敏㨗後)¶
　(人又舉王維新豐美酒斗十千駁之余戲謂價之多/寡由酒有美惡耳工部貧客又蜀酒固不得埒價新)¶
　(豐/也)又仲尼知玉羊(見髙氏緯略引韓詩外傳云魯哀/公穿井得一玉羊焉孔子見之曰)¶
　(水之精為玉土之精為羊此羊得之井中在水土之/際其身玉其肝土也公使殺視之果然此又與羵羊)¶
　(事/異)元萬頃知離合詩(見舊唐書本傳郭侍封被圍作/離合詩示李勣勣怒萬頃為觧)¶
　(之/)朱子奢知燒尾事(新羊入羣為諸羊所觸火燒其/尾乃定故士人登進遷除設燕)¶
　(謂之燒尾貞觀中太宗以此問朱子奢朱子以此事/對一説虎變為人惟尾不變須燒乃似人見封氏見)¶
<pb:KR3j0190_WYG_023-10b>¶
　(聞/志)張果知漢武時鹿(唐𤣥宗時得鹿以問仙人張果/果云此漢武上林鹿也騐之果)¶
　(然見神仙通/鑑張果傳中)張氳知海蝦蟇齒(方圓二尺亦/見仙鑑氳傳)伊祁𤣥¶
　觧知龍虎玉(見太平廣記唐憲宗時異人伊祁𤣥觧/至時西域進方圓二玉舉朝莫能名憲)¶
　(宗以問𤣥觧𤣥觧對云圓者龍玉方者虎玉也詢諸/貢者果云圓者漁人所得方者樵夫所致人始信服)¶
　(云/)尹拙知白馬祠舊典(宋史/本傳)劉恕知五代别將行履¶
　(本/傳)王介甫客知虹玉圍腰語(見髙氏緯略虹玉圍腰/唐人常袞語也王介甫)¶
　(作謝玉帶表而偶缺一故實作對一門下客曰何不/用虹玉圍腰語介甫大喜即用之惜門客名氏竟不)¶
　(傳/)尤延之知河魨原起(楊廷秀與尤延之食河魨楊/問尤河魨原起何典尤因舉)¶
<pb:KR3j0190_WYG_023-11a>¶
　(左太冲賦及劉淵材注答之楊檢騐二處信然始大/服尤之博洽呼之為書厨云見説郛所鈔坦齋筆衡)¶
　(中/)王仲行知天呉字音(見談藪云李大異為廣西帥/嘗誦杜天呉紫鳯之句顧坐)¶
　(客云呉當音華見山海經未知復見何書客莫對王/獨云後漢書戴就被収獄吏燒鋘斧使就挾之注引)¶
　(何承天篹文鋘音華又詩不呉不敖不呉不揚亦皆/音華李公稱善衆咸服其該洽云今刻説海無此事)¶
　(非/也)葉寘知玉柙(坦齋/筆談)湯思退知生婦人出處(本三國/志事見)¶
　(説/郛)又六朝王筠知霓字音五代張䇿知偽鼎(見合璧/事類中)¶
　徐鉉知象膽宋竇儀知乾徳四年錢沈括知天禄元¶
　耶律楚材知角端(竝見史及諸襍説凡巵言引者悉/不録又説郛載宋某人知酋耳知)¶
<pb:KR3j0190_WYG_023-11b>¶
　(肉/芝)¶
古文竒字之難辨有甚於事物者别而録之於後¶
李斯識周冢玉文八字叔孫通識周冢玉文二字嵇康¶
　識抱犢山神書束晳識汲冢竹書江淹識玉鏡竹簡¶
　古文劉顯識古文尚書斷篇又識魏人遺梁古器隱¶
　起文王僧䖍識科斗書周官闕文范雲識秦望銘韓¶
　愈識誅鮫雷文李協識漳泉界銘東平李生識石壁¶
　遺記兖州魯生識古銅盎篆文(又張敞識美陽鼎/文髙佑識玉印文)李¶
<pb:KR3j0190_WYG_023-12a>¶
　斯叔孫通不盡識周冢玉文(凡八十字斯/通共識十字)郭璞束晳¶
　不盡識穆天子傳文郭又不識會稽鐘文(景純/本傳)張華¶
　不識顯節陵科斗文(即束晳所識/者己見巵言)任昉不識尚書古¶
　文(王僧/䖍識)姚&KR0559;不識中山石銘(鄭欽/悦識)鮑照徐爰蘇寶生¶
　不識青州墓銘(賈希鏡識/己見巵言)王僧䖍不識玉鏡竹簡古¶
　文(江淹/識之)王起不識□門二字段成式不識鹿杯古文¶
　沈括不識漢東雷文(扶疎類栢/葉見筆談)至秦漢子書謂泰山¶
　封禪文字萬家仲尼觀之不能盡識則謬談也¶
<pb:KR3j0190_WYG_023-12b>¶
埜客叢書云幽明録曰楚文王獵有人獻鷹得異物時¶
　有博物君子曰此鵬雛也文王厚賞之異類傳曰漢¶
　武帝時西域獻黑鷹得鵬雛衆莫識惟方朔識之二¶
　説不同尚書故實謂孝武時嘗有獻異鳥者莫識東¶
　方朔曰此畢鸞也問何以知之曰見山海經洽聞記¶
　曰後漢時有鳥頭長五尺雞首燕頷備五色而多青¶
　光武問百官咸以為鳯蔡衡獨曰多青者乃鸞也余¶
　歴考博識事自謂庶幾足補巵言之缺近讀此事遺¶
<pb:KR3j0190_WYG_023-13a>¶
　數條學之難窮如是因續志之(畢鸞疑即畢方/事字之訛也)¶
叢書又云緗素襍記云永叔啓陸機閲史尚靡識於撐¶
　犁枚臯屬文徒自慚於骫骳沈元用啓讀撐犁而靡¶
　識敢謂知書問祈招而不知尚慙寡學撐犁事竟不¶
　知載何書僕謂此見𤣥晏春秋曰予讀匈奴傳不識¶
　撐犁事案傍有奚奴執燭顧而問之奴曰撐犁天子¶
　也言匈奴稱撐犁猶漢人稱天子也於是曠然發寤¶
　然則不識撐犁乃皇甫謐事歐公謂陸機者誤也按¶
<pb:KR3j0190_WYG_023-13b>¶
　此書呉人王懋著當紹興淳熈間成而不見端臨通¶
　考蓋其時未行世也(説郛亦引/不見此)¶
古書中竒字難識者已備載巵言中自餘傳記所録字¶
　率不存即博雅所徵徒存故實而已獨玉磎編事所¶
　傳古鏡篆文十二字尚見太平廣記然其説甚詭誕¶
　不足信也¶
六代文人之學有徵事有䇿事徵者共舉一物各疏見¶
　聞多者為勝如孝標對被王摛奪簟之類是也䇿者¶
<pb:KR3j0190_WYG_023-14a>¶
　暗舉所知令人射覆中者為優如沈約得三劉顯失¶
　一之類是也齊梁之交此風特盛亦猶晉之清言¶
大約徵者如把不足徵之徵䇿者即漢世射䇿之䇿然¶
　梁武與劉峻徵錦被事亦謂䇿者自上臨下之詞實¶
　非䇿也惟隸事與徵義同¶
六朝䇿事唐宋挍士悉其遺風惟徵事絶不復覩僅段¶
　成式温庭筠以一物傳簡往來遂成卷軸又段嘗出¶
　獵得兔數十頭遺父寮屬毎頭疏事若干其下比僚¶
<pb:KR3j0190_WYG_023-14b>¶
　屬傳觀無一重者又元陳剛中呂徽之徵驢事數十¶
　條皆或有之惟徐氏兄弟徵猫事非實録非段呂學¶
　過二徐以驢及兔事頗衆也徽之見輟畊録其人快¶
　士第匪陶氏幾弗傳小説尚爾著述其可廢哉¶
南齊王儉自以博學多識過陸澄澄曰僕自少至老惟¶
　好讀書無他事以縈念今公少即鞅掌王家雖復一¶
　覽便諳然所見卷帙未必勝僕儉不謂然後與何憲¶
　輩徵事咸屈於澄廼服其説余毎讀澄言輙嘆其親¶
<pb:KR3j0190_WYG_023-15a>¶
　切有味非身有之弗能道儉在齊亦稱好學聞澄語¶
　便當了然顧騐而信即此知儉徒豪舉為名髙耳儉¶
　卒時年未四旬方身柄齊國又少負一時重望諸名¶
　士咸出其門詎容有餘力廣讀異書今問崇禮門鼓¶
　事尚載澄傳云¶
南部新書云大中好文嘗賦詩有金步搖未能對令温¶
　岐(即温庭/筠也)續之岐乃以玉跳脱應大中喜命以甲科¶
　處之為令狐綯所沮除方城尉綯曽問其事於岐岐¶
<pb:KR3j0190_WYG_023-15b>¶
　曰出南華眞經非僻書也冀相公燮理之暇時宜覽¶
　古綯怒甚後岐有詩曰悔讀南華第二篇為此也詩¶
　話總龜引宋某公謂南華經無玉跳脱事不知當時¶
　何據按唐詩紀事令狐綯嘗以舊事訪温對如前非¶
　問跳脱也宋人譌而一之可笑北夢瑣言跳作條亦¶
　非蓋跳脱乃與步搖相屬耳(王懋云玉跳脱出眞/誥當作華陽第二)¶
梁沈約䇿劉顯十事顯對其九約曰老夫昏忘不可受¶
　䇿聊試數事第毋至十顯問其五約對其二又韋載¶
<pb:KR3j0190_WYG_023-16a>¶
　字徳基年十二見沛國劉顯顯問漢書十事隨問輙¶
　對按顯於十事尚不能全得而載獨舉對無餘者以¶
　漢書當時藝習者衆或載所專精且顯或以童子易¶
　之事非甚僻故也若劉沈五䇿則亷藺鬭於䑕穴各¶
　極所難勢自不能無得失凡評論古人文章學問務¶
　以此意求庶得其實不爾則韋之學乃過於劉而沈¶
　逺不及豈事實哉(又六朝張綰受䇿百事得九/十四苐失六事因呼百六公)¶
又韋篹仕齊為記室沈約嘗稱於梁武曰恨陛下不與¶
<pb:KR3j0190_WYG_023-16b>¶
　此人仝時其學非臣輩也二韋一族載十二即受䇿¶
　劉顯穎敏固已絶人異時第以職任稱而不聞學問¶
　著固知業廢於半途者衆矣¶
何憲傳稱其直閣日諸文士雜取四部書質之略無遺¶
　失可謂該矣然胡至一窘於陸而再奪於王也任昉¶
　不識尚書古文而王僧䖍識之王僧䖍不識竹簡古¶
　文而江文通識之然淹之該博實不逾昉大槩一事¶
　之短長耳必諸劉張陸輩斯無間然¶
<pb:KR3j0190_WYG_023-17a>¶
南唐徐鍇與兄鉉徵猫事至七十餘古今猫事有限即¶
　經史詩文單辭竝舉亦不應若此之繁蓋兄弟一時¶
　自相誇詡世不詳察狃為實然耳梁武沈約徵覈事¶
　僅十餘條則吾頗恨其寡却自實録蓋六朝前世代¶
　差近事迹尚稀故也二徐雖宋初然李昉宋白及諸¶
　學士編御覽廣記所収猫事不過十餘二書之輯鉉¶
　與其間胡不舉鍇七十事實之也蓋古今故實載籍¶
　具存歴世類書咸可挍覈或間有漏遺决非懸絶余¶
<pb:KR3j0190_WYG_023-17b>¶
　斯議自謂老吏斷獄博洽君子幸更詳焉¶
唐武宗製乃&KR0034;二字以試王起起言臣於三教書所不¶
　識者惟周穆王傳□門二字耳此二字羣書未見武¶
　宗笑曰向試卿耳二字實吾所自製按起謂二字羣¶
　書未見可也謂三教書所不識者惟□門二字則大¶
　誣也即穆天子傳中字不可識景純無注者不下十¶
　數况窮三教書寜止此乎蓋古文自有不可識者前¶
　人既無訓釋後世曷自推詳若偽撰之書目所未接¶
<pb:KR3j0190_WYG_023-18a>¶
　博極之士固能辨之然亦必遍窺四部夙究三倉庶¶
　幾斯語政恐非起所辦倘逢劉顯之䇿立見其窮矣¶
强記則博聞博聞必强記此常理而不盡然至博聞强¶
　記而不觧把筆者又比比也乃文章烜赫之士於載¶
　籍涉獵而已淹通該洽之任往往謙讓未遑豈人力¶
　固所難兼將造物隂為限制耶然漢唐以上諸大家¶
　則無不博涉也其弊自宋開之¶
張安道過目不忘而在宋人中無聞該洽此强記而不¶
<pb:KR3j0190_WYG_023-18b>¶
　博聞者也司馬君實㓜稱不慧而淹通經史世號大¶
　儒此博聞而不强記者也劉原父强記絶人博聞無¶
　比而歐誚其文章未工此博聞强記而短於文詞者¶
　也歐蘓俱以文章名世而安道訝子瞻再讀漢書原¶
　父惜歐九不甚讀書此文章烜赫而短於博聞强記¶
　者也然歐蘓皆有功經學亦前文士所無(原父亦以/文名宋此)¶
　(據前人/論之)¶
或問蘇子瞻讀書之法蘇曰讀書如錢榖兵農及諸事¶
<pb:KR3j0190_WYG_023-19a>¶
　物之類毎一事作一次理會可以終身不忘子瞻非¶
　强記者即此可見以余論之長公所言實讀書要法¶
　苐頗費工力耳子瞻嘗問一後進近讀何書其人答¶
　讀某書子瞻輙問其中有某好亭子其人愕然罔措¶
　不知子瞻所問即前意也¶
餘冬序録云歐陽永叔為文雖至熟故事亦檢出處然¶
　後下筆蓋其愼也東坡即不如此觀洪景盧直院時¶
　所聞院卒之事可知隨筆摘東坡詩文與出處戾者¶
<pb:KR3j0190_WYG_023-19b>¶
　數十事坡仙大才製作多出一時縱手信筆未嘗效¶
　人本子上尋行數墨古人事實固宜有誤用處後生¶
　可為法耶按右二事二公俱非强記者可見然得失¶
　大有歸也¶
劉原父兄弟皆博學窮經傲睨歐蘇王氏間而製作不¶
　甚傳沈存中筆談持論精確然往往有輕發者正坐¶
　不檢出處故也江鄰幾雜志宋人極推今不傳略見¶
　説郛¶
<pb:KR3j0190_WYG_023-20a>¶
兩山墨談謂洪景盧深服蘇子瞻以老卒言不檢册子¶
　故然子瞻用事多誤病正坐此洪素以博洽自居其¶
　推服子瞻當别有謂苐洪所著隨筆事實矛舛處亦¶
　復不希古人所以嘆目睫也¶
宋人王介甫在當時諸文士中號為究心問學者旉亦¶
　雋才假以年詎可量徒以新法流弊并終身所善没¶
　之歐好古於金石頗覩一班蘇赤壁二賦清空瀟洒¶
　大得盛唐景趣而詩反為事束兩失之云¶
<pb:KR3j0190_WYG_023-20b>¶
庚溪詩話云曽子固為太平州司户時張伯玉璪作守¶
　歐公荆公皆與伯玉書以子固屬之伯玉殊不禮一¶
　日就設㕔召子固作大排唯賔主二人不交一談既¶
　而召子固書室謂曰人皆謂公曽夫子必無所不學¶
　也子固辭避而退因請子固作六經閣記子固屢作¶
　終不可其意廼曰吾試為之即令子固書曰六經閣¶
　者諸子百家皆在焉不書尊經也其下文不能具載¶
　又令子固問書傳中隱晦事應答如流子固大服始¶
<pb:KR3j0190_WYG_023-21a>¶
　有意廣讀異書晁丈以道言劉斯立跂初登科以賢¶
　稱就亳州見劉貢父談論皆劉所未知以道又言少¶
　年讀書時嘗鄙薄䕃補得官後從李徳叟游徳叟輕¶
　賤科名議論髙逺方有意眞為學也據右宋人所述¶
　則南豐似亦不甚讀書蓋文與歐王蘇氏等而學又¶
　不及伯玉非庚溪筆之殆同草木謂小説可廢乎¶
又宋子京嘗與李邯鄲飲酒隸僻事不勝者輙飲之坐¶
　客遂皆潦倒而出宋人隸事僅見此張安道世推强¶
<pb:KR3j0190_WYG_023-21b>¶
　記止劉貢父所紀黄巢一事然余以唐書較之殊不¶
　合則所謂强記安在并貢父亦失之不考也(詳二酉/綴遺中)¶
夢溪筆談云嘗有人自負才名後為進士狀首敭歴貴¶
　近曽謫官知海州有筆工善畫水召使畫便㕔掩障¶
　自為之記自書於壁間後人以其時名至今嚴䕶之¶
　其間叙畫水之因曰設於㕔事以代反坫人莫不怪之¶
　予竊意其心以謂邦君屏塞門管氏亦屏塞門邦君¶
　為兩君之好有反坫管氏亦有反坫其文相屬故謬¶
<pb:KR3j0190_WYG_023-22a>¶
　以屏為反坫耳麟謂反坫事出論語不應其人疎陋¶
　至此按宋黄東發云反坫鄭注為坫在兩楹之間反¶
　爵其上坫字從土而云在兩楹間豈常設耶按郊特¶
　牲旅樹反坫内則曰士於坫明堂位曰反坫出尊崇¶
　坫康圭士虞禮僎於西坫土則累土而為之皆可名¶
　坫而坫亦有髙卑東西之不同非必反爵之處也鄭¶
　氏以坫之反異於經文矣汲冢書曰囬阿反坫注曰¶
　外向室也反主坫言非主爵言也據禮記反坫與臺¶
<pb:KR3j0190_WYG_023-22b>¶
　門相連汲冢書反坫與囬阿相連論語反坫與樹塞¶
　門相連恐均為宫室僭侈之事若東發之言蓋亦以¶
　反坫為屏障之類筆談所載某人見或同此存中持¶
　論多覈然未免有輕發者兹類是也¶
朱元晦云程泰之演繁露其零碎小議論亦多可取如¶
　辨罘罳之類某頃因看筆談中辯某人誤以屏為反¶
　坫後看説文坫字下乃注云屏也因疑存中所辯未¶
　審後舉以問泰之曰存中辯是然不是某人誤乃説¶
<pb:KR3j0190_WYG_023-23a>¶
　文誤耳右見語類所記近續讀得玆説并識之然則¶
　文公固亦疑此蓋某公自本説文非誤憶也余所見¶
　竊謂不誣世人幼習傳注忽覩此大是駭聞沈博洽¶
　自信故勇於譏之苐某公有知又將以沈為不讀説¶
　文矣甚矣辯難不可不審而援引不必騖竒也¶
段成式酉陽雜俎記事多誕妄如云一木五香根旃檀¶
　節沈香花雞舌葉藿膠薰陸此尤謬旃檀與沈香兩¶
　木元異雞舌即今丁香耳今藥品中所用者亦非藿¶
<pb:KR3j0190_WYG_023-23b>¶
　香自是樟葉南方至多薰陸小木而大葉海南亦有¶
　薰陸乃其膠也今謂之乳頭香五物迥殊元非同類¶
　右筆談所論段氏專記異國所出欲無根柢可謂漢¶
　庭吏筆然此譏亦本山海經余考成式所引書多出¶
　前代諸小説及釋道二藏者今本書大半不傳故沈¶
　謂成式之誕其傳者十九可徵也(惟唐本朝多/誕則段為之)¶
夢溪筆談云江南陳彭年博學善史於禮文尤所詳練¶
　歸朝列於侍從朝廷郊廟禮儀多委彭年裁定援引¶
<pb:KR3j0190_WYG_023-24a>¶
　故事頗為詳洽嘗攝太常卿𨗳駕誤行黄道上有司¶
　止之彭年正色回顧曰自有典故禮曹素畏其該洽¶
　不復敢詰按郎瑛類藁載武林張某者毎縱談古今¶
　人詰其所出則厲聲曰太平廣記蓋其書世所罕也¶
　夫廣記何秘之有楊用修亦頗用此譏如衝波傳之¶
　類司馬君實講經為村老難不介意眞仲尼徒也¶
又明道雜志云楊大年奉詔修冊府元龜毎數卷成輒¶
　奏之比再降出眞宗常有簽貼有少差誤必見至有¶
<pb:KR3j0190_WYG_023-24b>¶
　數十簽大年雖服上之精鑒而心頗自愧竊揣上萬¶
　幾少暇不應能如此稍訪問之乃毎進本到輒降付¶
　陳彭年彭年博洽不可欺毫髪故謬誤處皆簽貼以¶
　進大年乃大薦彭年文字請與同修自是進本降出¶
　不復簽矣較二説則彭年學問誠為當世所服世但¶
　知江南有徐氏兄弟彭年殊寡稱者因記此然冊府¶
　元龜以楊陳二君及諸博雅同修當無復遺恨余間¶
　讀之疎漏處亦不少益知學問無窮也(彭年𨗳駕或/果有典故不)¶
<pb:KR3j0190_WYG_023-25a>¶
　(可知觀反坫一事/知沈語難盡憑也)¶
蘇長公用事多誤由才髙意爽不屑屑檢冊子耳洪景¶
　盧隨筆指摘凡數十處大槩得之苐亦有不盡然者¶
　費袞梁溪漫志一則云東坡和潛師放魚詩况逢孟¶
　簡對盧仝不用校人欺子美或云校人乃欺子産非¶
　子美也豈少陵曽用校人事遂直以為子美耶予按¶
　左氏杜預注子産一字子美以上俱費氏説蓋事載¶
　六經語孟者人所童習通曉一出名公手一或牴牾¶
<pb:KR3j0190_WYG_023-25b>¶
　必他有証佐不得視同諸書所出驟加誚議也苐坡¶
　亦應自注以免人疑¶
王伯原曰演繁露摶黍為鶯不知何出蓋未考詩葛覃¶
　注也緗素襍記不知麥秋出月令熊改齋漫錄考古¶
　語所出詳且博矣然首如飛蓬出於詩乃以左思賦¶
　為始樹桃李者夏得休息見於説苑乃以狄梁公事¶
　為始若此非一是以君子無輕立論又引筆談云彼¶
　徂矣岐有夷之行朱浮傳疏作彼徂者岐有夷之行¶
<pb:KR3j0190_WYG_023-26a>¶
　今按後漢書朱浮傳無此語而西南夷傳朱輔疏中¶
　有之蓋沈誤以輔為浮也噫程沈二氏宋世共稱博¶
　洽而猶若是考訂可不審哉(髙似孫有繁露語見/齊東埜語今不傳)¶
夢溪筆談云熈寜中嘗發地得大錢三十餘文皆順天¶
　得一錢當時朝廷咸疑古無得一年號莫知何代物¶
　余按唐書史思明僭號鑄順天得一錢順天乃其年¶
　號得一特以名鑄錢耳非年號也按此與竇儀乾徳¶
　事相類而沈所徵叛臣年號尤僻世絶無傳之者因¶
<pb:KR3j0190_WYG_023-26b>¶
　錄此(乾徳錢事石林燕語以為盧/多遜與他傳記互異當考)¶
又云國史篹異載潤州曽得玉磬十二以獻張率更叩¶
　其一曰晉某歲所造也是歲閠月造磬者法月數當¶
　有十三宜於黄鍾東九尺掘必得焉從之果如其言¶
　此妄也法月律為磬當依節氣閠月自在其間閠月¶
　無中氣豈當月律此懵然者之為也叩其一安知是¶
　晉某年所造既淪陷在地中豈暇復按方隅尺寸埋¶
　之此欺誕之甚也按存中此辯甚精蓋記事者不能¶
<pb:KR3j0190_WYG_023-27a>¶
　無溢詞耳¶
程泰之當廷中對事必援古引今備極證據人主不悦¶
　而出之此又與梁武惡劉孝標異宋時人主直是懵¶
　然不觧耳然程他日著北邉備對尚以鄉日所對未¶
　詳為恨可謂不負所學矣¶
困學紀聞云莊子楚狂之歌所謂迷陽人多不曉胡明¶
　仲云荆楚有草叢生修條四時發穎春夏之交花亦¶
　繁麗條之腴者大如巨臂剝而食之其味甘美野人¶
<pb:KR3j0190_WYG_023-27b>¶
　呼為迷陽其膚多刺故曰無傷吾行(以上俱/紀聞語)近王長¶
　公與余書云詞塲尺寸地迷陽罥足大可怪也余時¶
　不觧罥足之義讀此了然¶
紀聞又云䇿扶老以流憩扶老藤名以為杖也見蔡順¶
　傳注按此可與迷陽作對扶老尤僻非伯厚不能知¶
　然亦讀漢書偶得之伯厚嘗引王徽之言謂讀書得¶
　一義如獲一眞珠船此意非眞好學者未易驟領㑹¶
　也(又古今注秃鶖一名扶老扶/老亦見太平御覽草木類)¶
<pb:KR3j0190_WYG_023-28a>¶
夢溪筆談云崔融瓦松賦謂之木也訪山客而未詳謂¶
　之草也騐農皇而罕記段成式難之曰崔公博學無¶
　不通曉豈不知瓦松已有著説引梁簡文詩依簷映¶
　昔耶成式以昔耶為瓦松殊不知昔耶自是垣衣瓦¶
　松乃名昨葉何成式亦自不識豈得誚崔融耶然昨¶
　葉何草不見爾雅神農等書而第見陳藏器本草陳¶
　段俱唐人恐未足以難成式也(清異録拆瓦松字/為一元木公可笑)¶
楊用修藝林伐山云漢靈帝修南宫鑄天禄蝦蟆轉水¶
<pb:KR3j0190_WYG_023-28b>¶
　入宫又作翻車渴烏灑路天禄即大蝦蟆伯樂之子¶
　按圖索駿以蝦蟆為馬即天禄也天禄之形漢人多¶
　刻石肖之於墓古詩所謂天禄辟邪眠莓苔也按用¶
　修毎證一事必令阿平絶倒而此以天禄為蝦蟆尤¶
　可笑陳晦伯但引瑞應圖以駁之似未明了余按沈¶
　氏筆談云至和中交趾獻麟如牛而大通身皆大鱗¶
　首有一角考之記傳與麟不類當時有謂之山犀者¶
　然犀不言有鱗今以予觀之殆天禄也後漢書中平¶
<pb:KR3j0190_WYG_023-29a>¶
　三年鑄天禄蝦蟆於平津門外注云天禄獸名今鄧¶
　州南陽縣北宗資碑旁兩獸鐫其膊一曰天禄一曰¶
　辟邪元豐中予過鄧境聞此石獸尚在使人墨其所¶
　刻天禄辟邪字觀之似篆似隸其獸有角鬛大鱗如¶
　手掌甚類交趾所獻異獸知其必天禄也據此則此¶
　獸宋時固已入貢沈存中辯之甚明用修於筆談亦¶
　不㸃目耶夫天禄與蝦蟆竝言即為蝦蟆與辟邪竝¶
　言即為辟邪耶天禄辟邪眠莓苔乃黄庻咏假山詩¶
<pb:KR3j0190_WYG_023-29b>¶
　以天禄辟邪譬怪石耳豈丘墓謂哉(詩載韻語陽秋/乃宋人絶句耳)¶
王性之鶯鶯傳䟦云僕性喜討論考合同異毎聞一事¶
　隱而未見及可見而不同如瓦礫之在懐必欲討閲¶
　歸於一説而後已嘗謂讀千載之書而探千載之迹¶
　必須盡見當時事理如身履其間絲分縷觧終始備¶
　盡乃可以置議論若略執一言一事未見其餘則事¶
　之相戾多矣又謂前世之事無不可考特學者觀書¶
　少而未見爾以上俱王語余毎為之擊節今去唐千¶
<pb:KR3j0190_WYG_023-30a>¶
　餘載而微之事一經考訂萬口同然學者誠博閲古¶
　今漁獵既廣識見自融而加以精心綜核即前代之¶
　事信亡弗可考者至如身履其間數言尤為曲盡如¶
　宋洪景盧明楊用修非不旁蒐廣涉正以輕於立論¶
　遺誚後人讀王氏此䟦可謂良工苦心至於斯極而¶
　斯人在宋未嘗以博洽知名且徒得贋書之詆何耶¶
　余讀王所著樹萱録默記等大都小説家流其所論¶
　辯自鶯鶯一傳及魏泰碧雲騢外絶不復見豈其徒¶
<pb:KR3j0190_WYG_023-30b>¶
　能空言未竟行事耶或因一事之得偶合立言耶余¶
　酷有考訂之癖視所稱瓦礫在懐等語不啻過之而¶
　證騐古今亦時時有自得者漫録其説以騐後之君¶
　子¶
讀書大患在好詆訶昔人夫智者千慮必有一失昔人¶
　所見豈必皆長苐文字烟埃紀籍淵藪引用出處時¶
　或參商意義重輕各有權度加以魯魚亥豕訛謬萬¶
　端凡遇此類當博稽典故細繹旨歸統會殊文釐正¶
<pb:KR3j0190_WYG_023-31a>¶
　脱簡務成曩美毋薄前修力求弗合各申巳見可也¶
　今偶覩一斑便為竒貨恐後視今猶今視昔矣¶
昔人之説有當於吾心務著其出處而韙之亡當於吾¶
　心務審其是非而駁之毋先入毋遷怒毋作好毋徇¶
　名此稱物之衡而尚論之極也今明知其得而掩為¶
　已有未竟其失而輙恣譏彈壯夫不為大雅當爾耶¶
　¶
　¶
<pb:KR3j0190_WYG_023-31b>¶
　¶
　¶
　¶
　¶
　¶
　¶
　¶
　少室山房筆叢卷二十三¶
